

#  Το Δίκτυο των Πραγμάτων

Το «Δίκτυο των Πραγμάτων» ("The Things Network") είναι ένα ανοιχτό, αποκεντρωμένο, ελεύθερο δίκτυο διακίνησης Δεδομένων που ακολουθεί τη λογική του «Διαδικτύου των Πραγμάτων» ("Internet of Things" - IoT) και βασίζεται στη συνεισφορά του κοινού.

## Όραμα

Το Διαδίκτυο δημιουργήθηκε όταν οι άνθρωποι συνέδεσαν τα αποκεντρωμένα δίκτυά τους και επέτρεψαν την ελεύθερη μεταφορά δεδομένων μέσα από αυτά. Με τον τρόπο αυτό γεννήθηκε μία συνέργεια με την οποία το κοινωνικό σύνολο ενδυναμώθηκε σημαντικά μέσα από την ατομική συνεισφορά!
Το "The Things Network" φιλοδοξεί να κάνει ακριβώς το ίδιο με το "IoT" δίκτυο του μέλλοντος!
Το "IoT" χρειάζεται μία τεχνική λύση σε επίπεδο υποδομής η οποία να έχει μεγάλο εύρος, χαμηλή κατανάλωση ενέργειας, χαμηλό κόστος και να μεταφέρει δεδομένα αισθητήρων προωθώντας τον έλεγχο δεδομένων μεταξύ του cloud και των συσκευών.
Σύμφωνα με το νόμο του Moore, οι δαπάνες για εξοπλισμό ηλεκτρονικών υπολογιστών μειώνονται εκθετικά με την πάροδο του χρόνου. Η νέα γενιά των συσκευών δικτύου έχει φτάσει σε τέτοιο τιμολογιακό επίπεδo που μας επιτρέπει να τροφοδοτήσουμε μαζικά το δίκτυο.
Οι τρέχουσες τεχνολογίες έχουν καταστήσει δυνατό να οικοδομηθεί ένα δίκτυο δεδομένων χαμηλού κόστους το οποίο να ανήκει σε μία κοινότητα. Μια χώρα, όπως για παράδειγμα η Ολλανδία, μπορεί να φτάσει σε πλήρη κάλυψη με λιγότερο από 80 συσκευές-«Κόμβους» ("gateways"). Μια πόλη όπως το Άμστερνταμ χρειάζεται μόλις 5  «κόμβους» για την κάλυψή της, στόχος οικονομικά εφικτός εάν σκεφτούμε ότι και κάθε τέτοια συσκευή κοστίζει περίπου όσο ένας φορητός ηλεκτρονικός υπολογιστής.
Παραδείγματα για τη χρήση ενός τέτοιου δικτύου θα μπορούσε μπορεί να είναι ανιχνευτές χαμηλού κόστους για κοντέινερ που μεταφέρονται από πλοία, ή ακόμα κι ένα μικρό βραχιόλι εντοπισμού της γάτας σας!
Ο καθένας θα μπορεί να ανεβάσει σε αυτό το δίκτυο δεδομένα που συλλέγχθηκαν από αισθητήρες: σε αυτό το δίκτυο δεν επιτρέπονται μονοπώλεια ή περιορισμοί της αγοράς. 

## Αποστολή

Η αποστολή μας είναι να οικοδομήσουμε ένα αποκεντρωμένο και τεχνολογικά ανεξάρτητο δίκτυο "IoT" το οποίο να ανήκει και να λειτουργεί από τους χρήστες του.

Για το σκοπό αυτό, χτίζουμε ένα κατανεμημένο δίκτυο το οποίο υποστηρίζει όλα τα είδη συνδεσιμότητας με "IoT": ένα δίκτυο εκδημοκρατισμένο επί της αρχής! Θέλουμε να διασφαλίσουμε ότι κανένας από μόνος του δεν θα επιβληθεί σε αυτό το δίκτυο. Γι' αυτό και χτίζουμε ένα καθαρά ουδέτερο δίκτυο κόμβων ("net neutral gateways") οι οποίοι συνδέονται μεταξύ τους μέσα από ένα δίκτυο δεδομένων.

Εμείς είμαστε το Δίκτυο!

Χτίζουμε το Δίκτυο μας ακολουθώντας τις παρακάτω αρχές:


*	**Τα δεδομένα σας είναι ασφαλή** – τα δεδομένα κρυπτογραφούνται σε όλα τα στάδια του δικτύου, από την αρχή έως το τέλος
*	**Καθαρή ουδετερότητα** – όλα τα δεδομένα τυγχάνουν ίσης μεταχείρισης
*	**Ανοιχτή πηγή** – η τεχνολογία που αναπτύχθηκε είναι και θα παραμεινει ανοιχτή


## Πλάνο

Όλοι εμείς, οι πολίτες, χρηματοδοτούμε το δίκτυο: από τον εξοπλισμό του δικτύου και τα σημεία εγκατάστασης, μέχρι την αποκεντρωμένη αποθήκευση δεδομένων.

Το «Δίκτυο των Πραγμάτων» ξεκίνησε ήδη στο Amsterdam, λαμβάνοντας χρηματοδότηση μέσω του Kickstarter. Έχουμε ήδη συγκεντρώσει μια ομάδα συνεργατών η οποία θα δημιουργήσει ένα δίκτυο το οποίο θα καλύπτει πλήρως τις ανάγκες της πόλης. Επίσης, διάφοροι ανεξάρτητοι συνεργάτες χτίζουν ήδη τις startup εταιρίες τους για να χρησιμοποιήσουν αυτό το δίκτυο. Φιλοδοξούμε να δημιουργήσουμε ένα δρόμο ο οποίος θα λειτουργήσει σαν παράδειγμα για τον υπόλοιπο κόσμο.

## Κοινότητα

Στόχος της κοινότητας χρηστών είναι να οικοδομήσει ένα παγκόσμιο ανοικτό αποκεντρωμένο διαδίκτυο "ΙοΤ".

Η αποκέντρωση βρίσκεται στο επίκεντρο των πάντων. Είναι ενσωματωμένη στην αρχιτεκτονική και σε κάθε κάθε απόφαση σχεδιασμού έτσι ώστε να διασφαλιστεί ότι κανένας από μόνος του δεν θα μπορέσει να αποκτήσει τον έλεγχο του Δικτύου.
